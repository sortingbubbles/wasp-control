Όπως αναφέρθηκε πιο πριν, οι εξελικτικοί αλγόριθμοι είναι εμπνευσμένοι από μηχανισμούς της βιολογικής εξέλιξης όπως είναι για παράδειγμα η αναπαραγωγή, η μετάλλαξη, ο ανασυνδιασμός και η φυσική επιλογή. [http://en.wikipedia.org/wiki/Evolutionary_algorithm] Υπάρχουν διάφορα μοντέλα που μπορούν να χρησιμοποιηθούν για την επίλυση ενός προβλήματος με την χρήση εξελικτικών αλγορίθμων. Τα πιο διαδεδομένα από αυτά τα μοντέλα είναι οι Γενετικοί Αλγόριθμοι (Genetic Algorithms), ο Γενετικός Προγραμματισμός (Genetic Programming), οι Εξελικτικές Στρατηγικές (Evolution Strategies) και ο Εξελικτικός Προγραμματισμός (Evolutionary Programming). Οι τεχνικές αυτές δεν διαφέρουν πάρα πολύ μεταξύ τους, παρά μόνο στις λεπτομέρειες της υλοποίησής τους. [http://hydra.it.teithe.gr/%7Eadamidis/IntelSys/EA_notes.pdf]

Το μοντέλο που χρησιμοποιείται πιο συχνά για την επίλυση προβλημάτων με την χρήση εξελικτικών αλγόριθμων είναι οι γενετικοί αλγόριθμοι, οι οποίοι αναλύονται παρακάτω.

Οι γενετικοί αλγόριθμοι εφευρέθηκαν την δεκαετία του 1960 από τον John Holland, και αναπτύχθηκαν περισσότερο στο Πανεπιστήμιο του Μίσιγκαν από τον ίδιο, τους φοιτητές του και τους συναδέλφους του. Ο στόχος του Holland ήταν να μελετήσει το φαινόμενο της προσαρμογής όπως αυτό παρατηρείται στη φύση, και όχι να επιλύσει συγκεκριμένα προβλήματα. Ήθελε με αυτόν τον τρόπο να αναπτύξει μεθόδους για την εισαγωγή των μηχανισμών της φυσικής επιλογής σε υπολογιστικά συστήματα. [https://svn-d1.mpi-inf.mpg.de/AG1/MultiCoreLab/papers/ebook-fuzzy-mitchell-99.pdf]

Ο πιο συνηθισμένος τρόπος αναπαράστασης των χρωμοσωμάτων στους γενετικούς αλγόριθμους είναι η σταθερού-μήκους συμβολοσειρά δυαδικών ψηφίων (bit string). Η χρήση των bit string διευκωλύνει την διαδικασία εύρεσης απογόνων.

<ΠΑΡΑΔΕΙΓΜΑ BIT STRING>

Ένα πρόβλημα που παρουσιάζουν τα bit string είναι ο λεγόμενος «γρεμός Hamming». Για παράδειγμα, ο αριθμός 255 στο δυαδικό σύστημα γράφεται ως 011111111 και ο αριθμός 256 ως 100000000. Για την αλλαγή από τον έναν αριθμό στον άλλον πρέπει να αλλάξουν 9 bits, που σημαίνει ότι είναι πολύ πιθανό να πρέπει να βρεθούν πολλοί απόγονοι μέχρι το χρωμόσωμα να φτάσει σε μια πιο βέλτιστη λύση. Αυτό το πρόβλημα μπορεί να αντιμετωπιστεί κωδικοποιώντας τους αριθμούς με τον κώδικα Gray. Ό κώδικας Gray είναι ένα δυαδικό σύστημα όπου δύο διαδοχικοί αριθμοί διαφέρουν μόνο κατά ένα bit. [http://www.cs.bham.ac.uk/~pkl/teaching/2008/ec/lecture_notes/Tutorial03.pdf]

<ΠΙΝΑΚΑΣ GRAY CODE>

Άλλοι τρόποι αναπαράστασης που μπορούν να χρησιμοποιηθούν ανάλογα με το πρόβλημα είναι οι μεταθέσεις και η δεντρική δομή. Οι μεταθέσεις χρησιμοποιούνται συνήθως σε προβλήματα ταξινόμησης, όπως για παράδειγμα το γνωστό πρόβλημα του περιπλανώμενου πωλητή (το κάθε χρωμόσωμα δίνει την σειρά που ο πωλητής θα επισκεφθεί τις πόλεις). [http://www.obitko.com/tutorials/genetic-algorithms/encoding.php]

Στη φάση της δημιουργίας του αρχικού πληθυσμού, συνήθως δημιουργούνται Ν τυχαία σταθερού-μήκους bit strings, όπου Ν είναι το μέγεθος του πληθυσμού που έχει οριστεί. Υπάρχουν έρευνες που αποδεικνύουν ότι όσο μεγαλύτερο το μέγεθος του πληθυσμού, τόσο μεγαλύτερη η ακρίβεια του γενετικού αλγόριθμου, αλλά και τόσες περισσότερες γενιές χρειάζονται για να αυξηθεί η σύγκλιση. [http://citeseerx.ist.psu.edu/viewdoc/download?doi=10.1.1.105.2431&rep=rep1&type=pdf]

Αφού δημιουργηθεί ο αρχικός πληθυσμός, θα πρέπει να επιλεχτούν τα χρωμοσώματα που θα γίνουν γονείς και θα παράγουν τα χρωμοσώματα-παιδιά που θα χρησιμοποιηθούν για τον επόμενο κύκλο του γενετικού αλγόριθμου. Είναι επιθυμητό τα χρωμοσώματα που δίνουν καλύτερη λύση στο πρόβλημα να έχουν περισσότερες πιθανότητες να επιλεχτούν. Για τον έλεγχο της ποιότητας ενός χρωμοσώματος, χρησιμοποιείται η συνάρτηση καταλληλότητας (fitness function). Η συνάρτηση καταλληλότητας δέχεται σαν είσοδο ένα χρωμόσωμα, και επιστρέφει έναν αριθμό στο διάστημα [0, 1], όπου το 0 υποδηλώνει ότι το χρωμόσωμα δεν αποτελεί καλή λύση του προβλήματος, ενώ το 1 υποδηλώνει ότι το χρωμόσωμα είναι τέλειο. Υπάρχουν διάφορες τεχνικές για την επιλογή των γονέων. Μία από αυτές τις τεχνικές είναι η επιλογή ρουλέτας (roulette wheel selection), όπου τα χρωμοσώματα καταλαμβάνουν χώρο στη «ρουλέτα» ανάλογα με την ποιότητα τους (οπότε υπάρχει μεγαλύτερη πιθανότητα να «πέσει η μπίλια» στα καλύτερα χρωμοσώματα). Μια άλλη τεχνική ονομάζεται επιλογή τουρνουά (tournament selection), και λειτουργεί επιλέγοντας ένα τυχαίο υποσύνολο k χρωμοσωμάτων από τον αρχικό πληθυσμό, και επιλέγοντας το καλύτερο χρωμόσωμα από αυτό το υποσύνολο.