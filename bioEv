Βιολογικό Υπόβαθρο

1. Ο Κάρολος και η θεωρία εξέλιξης

2. Παράγοντες εξέλιξης
	2.1 Επιλογή
	2.2 Μκρές αποκλίσεις, φαινότυποι

3. Νεοδαρβινισμός

4. Ανάλυση Βιολογικών χαρακτηριστικών 
	4.1 Χρωμοσώματα
	4.2 Γονίδια
	4.3 Γονιδίωμα
	4.4 Γονότυπος
	4.5 Διπλοειδείς/Απλοειδείς
	4.6 Ανασυνδυασμός
	4.7 Γαμέτης

5. Ποιότητα

6. Προσαρμογή

Όπως οι περισσότερες ανακαλύψεις τον ανθρώπων, έτσι και οι εξελικτικοί αλγόριθμοι είναι εμπνευσμένοι από την ίδια τη φύση. Η βάση για τη δημιουργία των εξελικτικών αλγορίθμων είναι η θεωρία της βιολογικής εξέλιξης η οποία προτάθηκε από τον Κάρολο Δαρβίνο στο πολύφημο έργο του "On the Origin of Species by Means of Natural Selection, or The Preservation of Favoured Races in the Struggle for Life".
Ο Δαρβίνος στο έργο του αναλύει την προσαρμοστικότητα των ζώων χρησιμοποιώντας την αρχή της φυσικής επιλογής. Δηλαδή στην ικανότητα των οργανισμών να προσαρμόζονται στο περιβάλλον και να αποκτούν απογόνους. Οι απόγονοι θα έχουν τα ίδια ή παρόμοια χαρακτηριστικά με τους προγόνους τους, έτσι ώστε να μπορέσουν να επιβιώσουν και να συνεχίσουν την αναπαραγωγή του είδους τους. Αυτός είναι ένας από τους κύριότερους μηχανισμούς της φυσικής εξέλιξης.
Η θεωρία του Δαρβίνου βασίζεται σε δεδομένα και στα συμπεράσματα που προκύπτουν από αυτά τα οποία συνόψισε ο βιολόγος Ernst Mayr ως εξής:
Κάθε είδος είναι γόνιμο σε τέτοιο βαθμό έτσι ώστε εάν επιβιώσουν όλοι οι απόγονοι τότε ο πληθυσμός τους θα αυξηθεί.
Παρά τις περιοδικές διακυμάνσεις, οι πληθυσμοί εξακολουθούν να έχουν το ίδιο περίπου μέγεθος.
Οι πόροι, όπως τα τρόφιμα και το νερό είναι περιορισμένοι και παραμένουν σταθεροί με την πάροδο του χρόνου.
Έτσι προκύπτει ένας αγώνας για την επιβίωση.
Τα άτομα σε έναν πληθυσμό ποικίλλουν σημαντικά το ένα από το άλλο.
Τα άτομα που είναι λιγότερο κατάλληλα για το περιβάλλον έχουν τη μικρότερη πιθανότητα να επιζήσουν και να αναπαραχθούν, ενώ τα άτομα που έχουν όλα τα κατάλληλα χαρακτηριστικά για να επιβιώσουν στο περιβάλλον έχουν την μεγαλύτερη πιθανότητα να επιζήσουν και να αναπαραγάγουν απογόνους οι οποίοι κληρονομούν τα χαρακτηριστικά τους και έτσι δημιουργείται η διαδικασία της φυσικής επιλογής.
Αυτή η σταδιακά αναπτυσσόμενη διαδικασία οδηγεί στην αλλαγή των πληθυσμών για την καλύτερη προσαρμοστικότητα και τελικά με τη συσσώρευση των διακυμάνσεων, καταλήγει στον σχηματισμό νέων ειδών.

