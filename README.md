Λίγα λόγια για την εργασία
==============
Η εργασία αυτή αποτελεί μέρος του μαθήματος των Ευφυών Συστημάτων.  

Στόχος της εργασίας είναι η επίλυση ενός προβλήματος με τη χρήση εξελικτικών αλγορίθμων, η συγγραφή ενός τεχνικού κειμένου που αναλύει γενικά τους εξελικτικούς αλγορίθμους και η παρουσίαση της στη διάρκεια του μαθήματος.

Για την επίλυση του προβλήματος χρησιμοποιήθηκε η βιβλιοθήκη [jgap](http://jgap.sourceforge.net/). Η συγγραφή του τεχνικού κειμένου και το αρχείο της παρουσίασης έγινε με [LaTeX] (http://www.latex-project.org/).

Το πρόβλημα
==============
Εξοντώνοντας Σφήκες!
--------------

Μόλις αγοράσατε ένα σπίτι και ανακαλύπτετε ότι η σοφίτα του είναι γεμάτη από σφηκοφωλιές. Πριν μετακομίσετε στο νέο σας σπίτι αποφασίζετε να εξοντώσετε τις σφήκες. Επισκέπτεστε το κατάστημα της περιοχής σας το οποίο διαθέτει εντομοκτόνα αλλά βρίσκεται μόνο τρία (3) δοχεία τύπου «εντομο-βόμβας» τα οποία έχουν συγκεκριμένη ακτίνα δράσης και πρέπει να τοποθετηθούν πολύ κοντά στη φωλιά για να εξοντώσουν τις σφήκες που βρίσκονται μέσα. Δυστυχώς τα 3 δοχεία δεν είναι αρκετά να εξοντώσουν όλες τις σφήκες της σοφίτας. 

Ευτυχώς η τύχη σας βοηθάει και βρίσκετε:
  - ένα χάρτη που άφησε ο προηγούμενος ιδιοκτήτης και ο οποίος περιγράφει την θέση που βρίσκονται οι φωλιές όπως επίσης και τον αριθμό σφηκών που διαθέτει κάθε φωλιά (χρησιμοποιώντας ένα πίνακα 100x100),
  - ένα τύπο πάνω στο δοχείο «εντομο-βόμβας» ο οποίος δίνει την σχέση απόστασης
από την φωλιά και του ποσοστού των σφηκών οι οποίες εξοντώνονται.

Στόχος είναι να βρεθεί η καλύτερη δυνατή τοποθέτηση των δοχείων έτσι ώστε να εξοντωθεί ο μεγαλύτερος αριθμός σφηκών.

